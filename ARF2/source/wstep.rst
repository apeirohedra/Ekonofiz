Wstęp
-----

Niniejsze opracowanie jest oparte na zbiorze naszych materiałów
przygotowanych w różnych formach dla studentów Ekonofizyki. Celem tego
opracowania jest zainteresowanie studentów rynkami finansowymi, ich
funkcjonowaniem i bezpiecznym korzystaniem z możliwości jakie
stwarzają. Tematyka bezpieczeństwa na rynkach finansowych jest
głównym motywem jaki przyświeca nam w prowadzonych
zajęciach. Bezpieczeństwo rynków i etyka ich uczestników jest bowiem
podstawą zaufania do tych rynków. Kwoty pieniężne transformowane przez
instrumenty na rynkach finansowych to nie szeregi cyfr i ciekawe
pomysły intelektualno matematyczne ale czyjeś ciężko zarobione
pieniądze zabezpieczające przyszłość. Nadzieja na lepszą przyszłość,
ambitne plany, marzenia i również bezpieczeństwo codziennego
życia. Czyli należna jest im należyta troska i rozwaga oraz głęboko
etyczne postępowanie z nimi. Ta rozwaga jest tez częścią limitowania
ryzyka operacji i funkcjonowania rynków , częścią bezpieczeństwa
rynków finansowych. Bezpieczeństwo tych rynków opiera się na zdrowym
rozsądku, dobrej i dokładnej znajomości oraz rozumieniu funkcjonowania
instrumentów i rynków finansowych. Temu celowi ma tez służyć niniejsze
opracowanie.


Forma jaka została nadana niniejszemu opracowaniu ma za zadanie usunąć
pewna cechę ujemna tradycyjnej książki. Książka nie odpowiada na
pytania czytającego, trudno z książka prowadzić dialog, trudno zadać
książce pytanie "co by było gdyby wziąć pod uwagę inne parametry?"
albo "jak mogę zastosować te wiedze do mojej konkretnej potrzeby?"
Ta forma "interaktywnej książki" pozwala na bardzo aktywna formę
współpracy indywidualnej z zawartością opracowania. Wykresy
zależności w wielu miejscach pozwalają na interaktywne zmienianie
parametrów zależności w celu obserwacji jak zależności te mogą
zmieniać się w zależności od zmian wspomnianych parametrów.  Podane
kody komputerowe pozwalają na wyliczenia własnych przypadków
czytelników.
 
Literatura przedmiotu jest bardzo obszerna i ciągle się wzbogaca o
nowe pozycje. Zainteresowanym polecamy następujące pozycje z których
sami często korzystaliśmy:

1. **David Blake**: "Financial Market Analysis",  McGraw-Hill  Book Comp.;
2. **Stanley R. Pliska**: "Wprowadzenie do matematyki finansowej", WNT;
3. **Maria Podgórska, Joanna Klimkowska**: "Matematyka finansowa", PWN;
#. **Andrzej Sławiński**: "Rynki Finansowe" PWE Warszawa 2006;
