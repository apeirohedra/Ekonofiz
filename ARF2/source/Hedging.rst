Hedging
=======

.. brudnopis


Hedging cel

*Cel  operacji  zabezpieczenia  (hedging’u)*

Każda działalność  człowieka posiada bardziej widoczny czy też bardziej ukryty element  finansowy. Z finansami wiąże się  istnienie ryzyka finansowego czyli takiej sytuacji, w której wynik finansowy  zaczyna  odbiegać od planowanego z powodów zmian sytuacji  na rynkach finansowych.  Każdy, kto  starannie prowadzi  działalność gospodarczą chce by ta rozbieżność nie niszczyła  szans  lepszej i planowanej przyszłości  i stara się  zapobiegać negatywnym skutkom tych zmian. Ruchy cen  na rynkach finansowych wpływają  zarówno na aktywa jaki pasywa bilansu  firm.

Zabezpieczanie się  przed  negatywnymi zmianami na  rynkach finansowych dotyczących  zmienności cen  i kursów  nosi nazwę  hedging’u.

	Przykład?????

Firma kupiła w roku?>?2005 akcje firmy holenderskiej  po 200 EUR płacąc  3,25 PLN za EUR,  sprzedała je  w roku 2013 po 250 EUR,  gdy kurs wymiany wynosił 4,20 PLN/EUR.

Zwrot z inwestycji wyniósł  40% licząc w Euro lub ok. 62% licząc w PLN. 

Jaki jest  „prawdziwy„ zwrot z inwestycji???  Czy w ogóle coś takiego  jak „prawdziwy” w ogóle istnieje?  Jak często należy określać  rentowność?? Codziennie??? 

Ten przykład ilustruje problemy z ryzykiem firmy w aspekcie  księgowym.  

Cena posiadanego aktywa wzrosła, co zapewnie  cieszy właściciela,  ale gdyby zmalała,  to dał by się odczuć  aspekt strat w transakcjach bieżących.

Inny aspektem jest aspekt ryzyka zmian w dłuższym terminie. Posiadacz długiej pozycji w instrumentach rynku kapitałowego będzie się obawiał o to, że ich cena może spaść w pewnym okresie czasu. Przykładowa posiadana w portfelu akcja  firmy holenderskiej  kupiona po 200EUR, ostatnio była wyceniona na 230 EUR.

Nic dziwnego, ze będzie się starał o zabezpieczenie się przed taka ewentualnością. 

W zależności od potrzeb, umiejętności i wielkości  prowadzonych operacji zabezpieczający używają różnych sposobów  zabezpieczania  się przed ryzykiem.  Stosują rożne  instrumenty i strategie.  Nie istnieje bowiem jeden optymalny, „jedynie właściwy” sposób zabezpieczenia. Zarówno  metoda zabezpieczenia, zestaw stosowanych technik i instrumentów zależy od sytuacji i celu zabezpieczającego. Najważniejszym jest bowiem rozumienie jaki cel chce się osiągnąć i jak funkcjonuje rynek i jakie instrumenty mogą być pomocne biorąc pod uwagę ich  mocne  ich strony jak i ich niedostatki. Należy pamiętać, że zabezpieczanie się przed ryzykiem rynkowym  kosztuje, ale koszt ten jeśli jest niższy od możliwych strat jest często warty poniesienia. 

Nie podjęcie decyzji o zabezpieczeniu  się przed ryzykiem jest naturalnie podjęciem decyzji o jego absorpcji. Z wszystkimi konsekwencjami tej decyzji. Czasami  takie  działania wynikają nie z braku świadomości ryzyka czy braku umiejętności hedgingu. Często taka metoda stosowana jest przez  firmy mające możliwość przełożenia  ryzyka  na kontrahentów. Przykładem takiej strategii są  działania  firm dostarczające paliwa na  rynek.  Jako klienci tych firm, kupując na stacjach benzynowych paliwo  odczuwamy na sobie wszelkie zmiany cen ropy jak i zmiany cen waluty.

Tak, niejako, przy okazji, poznajemy na sobie  najprostszą z metod  postępowania z ryzykiem  czyli przesuwania jego efektów na innych.

Jak więc wynika z powyższego opisu celem hedgingu jest  przesunięcie ryzyka jednego podmiotu gospodarczego na inny. Instytucja (osoba) która  pozbywa się  ryzyka  nazywana jest zabezpieczającym (hedger).  Nie wszystkie instytucje  „uciekają” od ryzyka. Na rynku istnieje wiele instytucji i osób specjalizujących się w braniu ryzyka na siebie w zamian za oczekiwane korzyści tej  usługi. To ta grupa uczestników rynku daje mu płynność i sprawne  funkcjonowanie. 

Rożne aspekty ryzyka, jego skutki  oraz podejmowane działania  wynikają z celu jaki sobie stawiamy w stosunku do ryzyka.

Zabezpieczający zabezpiecza się przed  niekorzystnym z jego punktu widzenia ruchem cen aktywa, które jest mu potrzebne do funkcjonowania na rynku oraz/ lub wzrostem zmienności  ceny, co prowadzi do wzrostu ryzyka  zajętej pozycji.

Innymi słowy  uczestnik rynku zajmujący pozycje długą (Long)  będzie obawiał się spadku cen aktywa  (zmiana wartości pozycji w Aktywach) i będzie starał  się przed nim zabezpieczyć.  Inaczej posiadacz pozycji krótkiej (Short), ten będzie się obawiał wzrostu ceny (wzrost wartości zobowiązań w Pasywach) i będzie się chciał zabezpieczyć przed takim scenariuszem.

W celu  zabezpieczenia  należy znaleźć taki instrument zabezpieczający,  który pozwoli przenieść całe (lub prawie  całe) ryzyko z zabezpieczającego. Tzn. znaleźć taki  instrument, którego ruch ceny odzwierciedla, jak najlepiej, ruch cen zabezpieczanego aktywa. 

Zabezpieczenie idealne to takie zabezpieczenie, w którym  ruch cen instrumentu zabezpieczającego jest dokładnie  negatywnie skorelowany z ruchem cen aktywa zabezpieczanego.  

Niestety, bardzo często nie jest możliwe stworzenie idealnego zabezpieczenia, gdyż dokładnie skorelowany instrument zabezpieczający jest niedostępny, albo inaczej  nie istnieje na rynku.  W takim przypadku stosuje się tylko częściowe (niepełne)  zabezpieczenie. Takie rozwiązanie jest lepsze niż jego poniechanie procesu zabezpieczania.


**Ryzyko walutowe i ryzyko zmiany ceny.**

Firmy prowadząc swą działalność poddane są  efektom  ryzyk ich działalności.

Krótkie spojrzenie na  takie firmy uwidacznia dwie  sytuacje. Firma sprzedając swe produkty  chce by cena za jej produkty nie zmalała. Firma, która kupuje za granicą, np. surowiec chce by jego cena nie wzrosła. Takie zachowanie bowiem gwarantuje  firmom uzyskanie założonego wyniku finansowego oraz  generowanie zysku, co jest główną przyczyną ich funkcjonowania.

Jeśli  ich działalność dotyczy korzystania z rynków zagranicznych to  szczególnie w przypadku polskich firm narażone są na ryzyko walutowe. Złoty w odróżnieniu od euro nie jest walutą używaną przez inne niż Polska kraje. Najczęściej aktywa na rynkach światowych wyceniane są  w USD.

Nawet jeśli ceny aktywów  pozostają niezmienne,  na wyniki finansowe firm ma  jeszcze wpływ  kurs waluty. Firmy w swym dążeniu do maksymalizacji zysków mają  przeciwstawne oczekiwania co do zmian kursu waluty. Firmy sprzedające produkt za granice są  zainteresowane w tym, aby za każdą jednostkę waluty obcej wpływów  dostać jak najwięcej jednostek waluty polskiej, czyli chcą aby waluta polska  była słaba. Firmy natomiast kupujące za granicą  chcą płacić za każdą jednostkę waluty polskiej jak najmniejszą ilość  polskich złotych, czyli są zainteresowane w tym by polska waluta była jak najsilniejsza. 

Te różne oczekiwania spowodowane są  tym, że ich wpływy (aktywa) są denominowane w innej walucie niż  koszty (wypływy, pasywa). Ryzyko jakie występuje w tej sytuacji to ryzyko kursowe. O istnieniu ryzyka kursowego boleśnie się przekonali Ci, którzy brali kredyty  hipoteczne we CHF  a spłacali je w PLN.  W momencie silnej aprecjacji CHF ich raty kredytów boleśnie wzrosły.

Jak wspomniane  firmy   mogą  w takiej sytuacji zabezpieczać się przed ryzykiem?

Najprostsza metoda eliminacji takiego ryzyka to doprowadzenie do takiej sytuacji by wpływy były w tej samej walucie co  wydatki i to najlepiej w tym samej wielkości. Jest to bardzo naturalna metoda.

Innym sposobem zabezpieczenia  się przed ryzykiem kursowym jest zabezpieczenie  dostaw waluty po niezmiennym kursie.  Ale takie zabezpieczenie wymaga już używania innych, bardziej złożonych technik i instrumentów finansowych. Przykładem takiego rozwiązania są  kontrakty **<forward>** omówione w części „Wstęp do Funkcjonowania Rynków finansowych”. Wadą takich kontraktów jest to, że jako kontrakty OTC, są mało płynne i każde nawet małe opóźnienie  czasu wpływów powoduje duże problemy płynnościowe  kupującego taki kontrakt. 

Analizując  sytuacje omawianych firm obserwuje się, że oprócz wspomnianego ryzyka kursowego (PLN nie jest walutą światową  jak  USD czy EUR)  występuję w ich przypadku  ryzyko ich rynku, czyli wahań cen surowców. Surowce te na globalnym rynku  wyceniane są zazwyczaj w którejś z głównych walut światowych.

Eksporter czyli producent surowca chcąc rozsądnie zarządzać finansami firmy musi kalkulować cenę surowca, który zamierza sprzedawać w przyszłości tak by móc zapewnić  działanie swej firmy. Obawia się, aby ceny produkowanego przez niego surowca, np. miedzi, złota, srebra albo przykładowo produktów rolnych nie spadły poniżej pewnego znanego mu poziomu. Jego naturalna pozycja rynkowa jest LONG i jest zainteresowany by cena dostawy była odpowiednio wysoka. Chętnie  będzie negocjował kontrakty długoterminowe na dostawy swej produkcji po cenach, które dzisiaj może zaakceptować i ustalić na przyszłość tak by stabilizować produkcje swej firmy w przyszłości.

Importer surowca, firma kupująca surowiec by przykładowo zrobić z niego inny produkt, jest zainteresowana by kupować go najtaniej i ustalić tanie ceny na przyszłość. Przykładem może być producent kabli  elektrycznych, który używa  miedzi jako surowca do produkcji. Importer ma naturalną pozycję SHORT i interesują go najniższe możliwe ceny dostaw. Jak widać ich pozycje negocjacyjne są przeciwstawne.

Jeśli  cena rynkowa  surowca jest akceptowalna, to obie strony są interesowne  w zawarciu kontraktów na przyszłość po ustalonej cenie, czyli kontraktów forward. Taki kontrakt pozwala na racjonalne zarządzanie finansowe i stabilizuje sytuacje firmy. Kontrakty forward  lub futur es  są stosowane często w takich przypadkach bo ustalają  przyszła cenę.

Niestety cena na rynkach zmienia się  i każda ze stron może po upływie pewnego czasu, nie być zadowolona z wynegocjowanej ceny dostaw. Cena rynkowa bowiem  może być dużo wyższa (strata producenta) lub dużo niższa (strata importera). Cena  nawet w kontraktach na długie terminy dostaw nie jest raczej stała w zbyt długim okresie czasu. Rynek dyktuje jej zmienność.

W takich przypadkach strony długoterminowych umów zgadzają się na stosowanie cen średnich z ustalonych okresów czasu.  Najczęściej jednak  decydują się na stosowanie cen rynkowych i stosowanie metod zabezpieczenia swych interesów zabezpieczając się przed wahaniami cen rynkowych.


**Zabezpieczenie przy pomocy kontraktów Futures.**

Short hedge, Long hedge.

U podstaw korzystania z rynku terminowego  futur es leżą następujące fakty:

1. Ponieważ ceny na rynku futur es i rynku spot dotyczą tego samego aktywa (surowca)  w dniu dostawy ceny te powinny być równe. Gdyby nawet pojawiła się możliwość arbitrażu między rynkami to czujni uczestnicy rynku z niej skorzystają i ceny szybko się wyrównają. 
2. Jeśli zajmiemy na rynku terminową  pozycję odwrotną  do pozycji na rynku  natychmiastowym, to jeśli ceny będą wzrastać to zysk na jednej pozycji będzie równy  stracie na drugiej tak jak pokazuje to rysunek <<rysunek hustawka>>

Innymi słowy  w wyniku takiego zabiegu sumaryczny wynik ewentualnych zysków czy strat  będzie równy zero czyli wynik finansowy nie ulega zmianie bez względu na wahania ceny.

 <<rysunek wynik transakcji>>

Przykład pokazany na rysunku pokazuje sytuacje  zabezpieczenia się przed zmiana spadkiem ceny na posiadane aktywo (surowiec). Obawiając się spadku ceny w przyszłości (strata)  producent sprzedaje kontrakt  terminowy  (futur es) na tą sama ilość surowca (i dla uproszczenia przyjmijmy z taką samą datą dostawy jak kontrakt dostawy fizycznej).

W tej sytuacji możliwa strata z powodu możliwego spadku ceny  jest wyrównywana przez  zysk na transakcji terminowej.

Taka transakcja zabezpieczająca nazywa się  *Short Hedge*, gdzie **short** opisuje akcje sprzedaży (przyjęcia pozycji short) aktywa (surowca, akcji, itd.) jako instrumenty pochodnego (futur es) co zabezpiecza przed stratami spadku ceny instrumentu posiadanego. Zastosowanie właściwe takiej strategii pozwala na to  by zyski z instrumentu pochodnego  równoważyły straty z pozycji długiej (i odwrotnie).

Short hedge jest często stosowana  strategia zabezpieczania przez producentów (surowce, produkty spożywcze, etc.), którzy chętnie poniosą pewne  koszty  „zamrażając„ ceny  w przyszłości.

Podobną strategie zastosuje firma, która pożyczyła  10 milionów w banku na 1% powyżej trzymiesięcznej stopy depozytowej  z prawem rolowania co kwartał. W dacie następnego  rolowania stopa procentowa może być wyższa, więc firma decyduje się zabezpieczyć poprzez sprzedaż  trzy miesięcznych kontraktów futures o wartości nominalnej odpowiadającej pożyczce bankowej. Niech trzymiesięczna stopa depozytowa (referencyjna) wynosi 12% rocznie.

Sytuacja  na początku transakcji:


 Maj
 
    ===========================================		==============================================
    Rynek  natychmiastowy (kasowy)			Rynek futures
    ===========================================		==============================================
    Pożyczyła po 13%+ (12% +1%)				Sprzedała  kontrakty marcowe na trzymiesięczną
                                                	stopę po cenie, załóżmy,  87,75 (100-12,25%)
    ===========================================		==============================================


 Czerwiec
 
    ===========================================  	=============================================
    Firma roluje czyli pożycza znów 10 milionów	 	Skupuje z rynku kontrakty (by je  zgodnie z 
    							z zobowiązaniem dostarczyć w czerwcu) po 
							86,75 (tj. 100-13,25%)

    Na trzy kolejne miesiące po 14% (13%+1%)	 	Zysk na  transakcji
    Czyli płaci dodatkowe odsetki na 10 000 000	 	1% x 10 000 000 x 3/12 = 12 500
    X [(0.14-0,13)/4] = 25 000			 	
    ===========================================  	=============================================


Czyli doskonałe zabezpieczenie bo zysk z rynku futures pozwala na utrzymaniu kosztu kredytu na poziomie niezmiennym 13% rocznie mimo zmiany stopy oprocentowania.

W przypadku  importera, czyli uczestnika rynku, który naturalnie potrzebuje kupować aktywa (surowce) na rynku wykorzystanie  rynku instrumentów pochodnych do zabezpieczania jest podobne chociaż pozycje zajmowane są odwrotne w stosunku do sytuacji powyżej.

Long Hedge

Jest to strategia stosowana by zachować w przyszłości dzisiejszą cenę dostawy. Czyli firma wie, ze w przyszłości musi kupić aktywo (surowiec) i chce „zamrozić” jego cenę zakupu.

Inwestor zajmuje pozycje długa na rynku terminowym w celu zabezpieczenia się przed zmiennością  przyszłej ceny.

Long hedge jest stosowany również by zabezpieczyć krótka pozycje zajętą na rynku przez inwestora.

Jako przykład  niech posłuży ta sama,  co w poprzednim przykładzie, firma. Tym razem, oczekuje za dwa miesiące wpływu  2 milionów. Pieniądze te zamierza firma ta  ulokować na  depozycie krótkoterminowym. Firma (a właściwie jej zarząd)  obawia się, że stopy depozytowe spadną zanim pieniądze wpłyną do firmy i zamierza się przed skutkiem takiej zmiany zabezpieczyć, kupując znane z poprzedniego przykładu kontrakty terminowe na stopę trzymiesięczną. Oczywiście, ich liczba wynika z wartości kwoty zabezpieczanej. Jest to strategia Long hedge.

Czyli 

    ========		===============================		============================================
    Czas 		rynek natychmiastowy(kasowy)		Rynek terminowy (futur es)
    ========		===============================		============================================
    luty		Stopa depozytowa = 11%			Zakup majowych kontraktów terminowych
								na trzymiesięczną stopę za, powiedzmy; 88,5
								(t.j. 100-11,5%)
    maj
			Inwestuje 2 000 000 na			Sprzedaje kontrakty po 90,5 (100- 9,5%)
 			trzymiesięczną stopę  9%.		

			Strata w odsetkach = 			Zysk 
			2 000 000[(0,11-0,09)/4=		2 000 000 x 2 x 3/12 = **10 000**
			**10 000**.
    ========		===============================		============================================


Czyli mimo spadku stopy depozytowej zysk z transakcji na instrumentach pochodnych pozwolił na utrzymanie wyniku finansowego na niezmienionym a korzystnym dla firmy poziomie.

Czyli  jawi się  jasna zasada:

Jeśli mamy **pozycje krótką** na rynku natychmiastowym (**kasowym**). Innymi słowy,  oczekujemy wpływu płatności i obawiamy się wzrostu cen lub spadku stóp procentowych, to **kupujemy futures** (stosujemy **long hedge**).

Jeśli mamy **pozycje długą** na rynku natychmiastowym (**kasowym**). Innymi słowy trzymamy gotówkę lub aktywo i martwimy się, że ceny spadną albo stopy wzrosną to **sprzedajemy futures**. Czyli stosujemy **short hedge**.

Dotąd zakładaliśmy, że  zabezpieczona jest cała kwota wynikająca ze strategii i ze dzień dostawy na rynku terminowym przypada w dniu transakcji na rynku kasowym. Teraz powoli uwolnimy się od uproszczeń. 

Popatrzmy formalnie na  stosowane strategie. 

W strategii short hedge mamy następującą formalną sytuację.

Niech  :math:`F_1` oznacza cenę początkową kontraktu futures, a :math:`F_2` cenę końcową futures, :math:`S_2` końcową  cenę  aktywa kasowego. To wejściu w strategie  short hedge  cena realizacji  strategii będzie równa:

.. math::

   P_r=S_2 + (F_1 – F_2)=F_1 + \text{basis}


W przypadku wejścia w pozycje długą, celem zabezpieczenia (long hedge) koszt aktywa  wynosi:

.. math::

   P_a= S_2 – (F_2- F_1) = F_1 + \text{basis}


Ten rodzaj strategii zawiera w sobie pewne ryzyko niedopasowania rynku  terminowego do rynku kasowego. Różnica między cena kasowa  a rynku terminowego to tzw. baza albo *basis*. O tym było mówione  przy omawianiu rynku i kontraktów terminowych ^^miejsce^^. Warto pamiętać o bazie jak i o *cost of carry*. 

Ryzyko bazy, a właściwie jego skutki czasem powoduje bardzo duże zaskoczenie  tak, jak to miało miejsce w transakcjach Metallgeselschaft AG. Firma ta  doświadczyła boleśnie  istnienia  ryzyka bazy w handlu nie metalami (jak by to mogło kojarzyć się z nazwą)  ale ropa naftową,  przy rolowaniu zabezpieczenia i przejściu z jednego kontraktu  terminowego na  inny.

Efekt ryzyka bazy  ma jeszcze inne konsekwencje.

Powstaje pytanie ile kontraktów  futures  jest potrzebne do zabezpieczenia  pozycji kasowej?

W celu odpowiedzi konstruujemy portfel z długiej pozycji kasowej  i krótkiej pozycji  :math:`\boldsymbol{h}`  jednostek odpowiednich kontraktów futur es.

Wartość :math:`\boldsymbol{W}` portfela to:

.. math::

   \boldsymbol{W} = \boldsymbol{P_k} – h \boldsymbol{P_f}


Gdzie: :math:`\boldsymbol{P_k}` – wartość  pozycji kasowej a :math:`\boldsymbol{P_f}` wartość kontraktu futur es. :math:`\boldsymbol{h}` – współczynnik zabezpieczenia.

Optymalna wartość :math:`h` to taka wartość, gdy zabezpieczenie będzie idealne, czyli zmiana wartości portfela nie ulegnie zmianie niezależnie czy wartość kasowego aktywa wzrośnie czy zmaleje.

Czyli 

.. math::

   \Delta \boldsymbol{W} = \Delta \boldsymbol{P_k} – h \Delta \boldsymbol{P_f} = 0


Stąd:

.. math::

   h = \Delta P_k/ \Delta P_f


Czyli  ilość kontraktów futures potrzebna do zabezpieczenia pozycji na rynku kasowym jest równa:

Ilość kontraktów = Wartość nominalna pozycji kasowej/wartość nominalna kontraktu futures  x h.

W przypadku dyskutowanych przykładów powyżej  ceny aktywa na rynku  futures były takie same jak zmiany ceny  aktywa na rynku kasowym. Niestety nie zawsze tak jest w praktyce i co  za tym idzie,  idealne zabezpieczenie  nie zawsze jest możliwe. Wtedy  jesteśmy zmuszeni zadowolić się  częściowym zabezpieczeniem.  Nie zawsze istnieje  kontrakt pochodny oparty na tym samym aktywie i musimy dopasować  instrument zbliżony do kasowego, którego zmiany nie dokładnie korelują ze zmianami instrumentu podstawowego. Take zabezpieczenie nazywane jest **cross hegde** w odróżnieniu od  **direct hedge**, czyli sytuacji z poprzednich przykładów gdy korelacja zmian były pełne.

Jeśli kontraktów odzwierciedlających idealnie zmiany aktywa brak to jakie należy wybierać??

Jeśli wybieramy kontrakt futures to data dostawy (miesiąc)  musi być najbliższa terminowi transakcji na rynku kasowym ale późniejsza niż czas zabezpieczenia. Jeśli nie ma kontraktu futures na aktywo zabezpieczane należy wybierać kontrakt futures, którego cena jest najlepiej skorelowana z ceną  zabezpieczanego aktywa.

*Zabezpieczenia najmniejsze wariancji.*

Jednak  jeśli okresy do zapadalności użytych instrumentów  będą różne to zabezpieczenie nie będzie już tak idealne jak w przypadku gdy zapadalności na instrumentu kasowego i zapadalności instrumentu futures będą różne. Należy pamiętać o cost of carry. Szczególnie instrumenty dłużne  mają skomplikowaną zależność  generowanego dochodu od  duration i stopy procentowej.

Tak więc  reakcja instrumentu kasowego i terminowego mogą być różne, tzn. ich zmiany mogą być inne na koniec okresu zabezpieczenia.

Wyobraźmy sobie, że chcemy zabezpieczyć sobie ceny Żyta na rynku dostaw fizycznych. Czas  zabezpieczenia – 1 miesiąc. Na rynku terminowym  nie istnieją kontrakty na żyto  ale najbardziej podobny historycznie przebieg ceny w czasie maja  kontrakty na  kukurydzę (przykład czysto intelektualny- tylko i wyłącznie do objaśnienia sposobu myślenia!!!). Na okres  zabezpieczenia są dostępne tylko 90 dniowe kontrakty na  kukurydze.

Proszę zauważyć, że zmiana  na rynku kasowym  to zmiana różnica między ceną  na końcu miesiąca – cena z początku miesiąca. Inaczej sytuacja wygląda na rynku terminowym. Zmiana w cenie kontraktu futures jest inna. 90 dniowy kontrakt z początku miesiąca jest 60 dniowym kontraktem pod koniec miesiąca. Ponieważ do zabezpieczenia użyty został kontrakt 90 dniowy, to zmiana w cenie  jest różnicą ceny kontraktu 60 dniowego z końca miesiąca  i ceny kontraktu 90 dniowego z początku miesiąca.

Jasne, ze zmiany aktywów na rynku kasowym i terminowym nie są takie same (chociaż w jakimś stopniu podobne). Jak to wpłynie na  współczynnik h? Jak wybrać najlepsze h?

Można w takiej sytuacji skorzystać z  takiego h które minimalizuje następujące równanie:

.. math::

   \min E [(\Delta P_k- h \Delta P_f)]^2


Czyli minimalizujemy kwadraty różnic między zmianami cen.

Innymi słowy takie  h to hedging minimalizujący wariancje - hedging minimalnej wariancji.


.. Wyprowadzenie???? Jeśli trzeba w *Hedging with Forwards and Futures*


Popatrzmy jeszcze raz na :math:`\boldsymbol{W}` - zmianę wartości portfela zabezpieczonego. Jej wariancja jest równa:

.. math::

   V= \sigma ^2 P_k + \sigma ^2 P_f – 2 \sigma p_k \sigma p_f


Zabezpieczenie jest najlepsze jeśli

.. math::

   \boldsymbol{h} = \rho(\sigma p_k/ \sigma p_f)


gdzie :

| :math:`\sigma p_k` jest odchyleniem standardowym zmiany ceny na rynku kasowym :math:`\Delta P_{k}` w czasie trwania zabezpieczenia.
| :math:`\sigma p_f` jest odchyleniem standardowym zmiany ceny na rynku terminowym w czasie trwania zabezpieczenia.
| :math:`P` jest współczynnikiem korelacji  :math:`\Delta P_k`  i :math:`\Delta P_f`.


Można także oszacować optymalny współczynnik zabezpieczenia h używając analizy  **regresji**.

Podstawowe równanie wyjściowe ma w tym przypadku następująca postać.

.. math::

   \Delta P_k = \alpha + h \Delta P_f


Używając regresji liniowej (najmniejszych kwadratów) wyliczymy, że 

.. math::

   h = \rho (\sigma p_k/ \sigma p_f)


Jako  ilustracje powyższych rozważań zadajmy sobie pytanie: Ile kontraktów terminowych  na stopę procentową potrzebujemy  by zabezpieczyć 10 000 000 (np. BPF)  instrumentu pieniężnego. Jeśli to funty to wielkość nominalna kontraktu futures – 500 000. Jak widać do zabezpieczenia  kredytu z ostatniego przykładu potrzebowaliśmy 20 kontraktów.  Ile trzymiesięcznych kontraktów futures na stope procentową potrzebujemy  do zabezpieczenia  10 000 000 BPF w półrocznych CD. 
 
Instrumenty te różnią się czułością na stopę procentową. 

Biorąc pod uwagę  powyższe,  ilość kontraktów futures If potrzebna do zabezpieczenia wynosi  

If = Wartość nominalna pozycji kasowej/ Wartość nominalna  kontraktu futures x wspl. odpowiedniości pieniężnej x współczynnik regresji.

Czyli h jest równe iloczynowi dwu wielkości: współczynnikowi odpowiedniości pieniężnej  K i współczynnikowi  regresji R.

Wartość odpowiedniości pieniężnej T mierzy zmianę  ceny kontraktu terminowego lub aktywa kasowego w zależności od stopy procentowej. Zależy ta zmiana od  okresu do zapadalności.

Przykładowo T dla zmiany  stopy procentowej o 0,01 % dla kontraktu wielkości 1000 000 - wynosi:
 

		Wartość T (jednostki pieniężne)

    ===========		========	========================================
    1 rok		100		(tj. 1 000 000 x 0,0001x 12/12)
    9 miesięcy		75		(tj 1000 000 x 00001 x 9/12)
    6 miesięcy		50		(................... x 6/12)
    3 miesiące		25		
    1 miesiąc		8,3		
    ===========		========	========================================


Współczynnik odpowiedniości pieniężnej K jest stosunkiem dwu odpowiednich wartości T. 

Przykładowo:

W celu zabezpieczenia sześciomiesięcznego aktywa kasowego trzymiesięcznymi kontraktami terminowymi współczynnik K jest równy 2. (t.j. 50/25). Innymi słowy, 2 kontrakty terminowe są potrzebne na zabezpieczenie  kontraktu kasowego bo ten, konkretny kontrakt  reaguje  dwukrotnie silniej dla danej  stopy procentowej  niż trzymiesięczny. 

Dociekliwym  polecamy próbę odpowiedzi dlaczego tak być może???? Zagadnienie występowania zostanie omówione w innym miejscu dokładniej. W tym miejscu polecamy wziąć pod uwagę  duration instrumentów  i ich kształt krzywej dochodowości.


Współczynnik regresji.

Doświadczalnie wyliczone równanie regresji dla  CD i trzymiesięcznych futures na stopę procentową  

(dla notowań  stopy procentowej  a nie ceny instrumentów) daje następujące parametry regresji:

(wg. David Blake)

| :math:`\alpha = 0.12`
| :math:`h = 0.95`

Czyli chcąc zabezpieczyć  przed zmiana wartości portfel o wartości  nominalnej 10 000 000 BPF w CD  przy pomocy  kontraktów  futures na trzymiesięczna stopę  procentową potrzebne jest:

If = 10 000 000/ 500000 X 50/25 x 0.95 = 38 kontraktów

Jak widać  ilość kontraktów  jest różna od prostej zależności nominalnych wartości kontraktów na obu rynkach.


Hedging portfela obligacji

**Kilka uwag o współczynniku  hedgingu - Filtr Kalmana**

Podsumowując powyższe rozważania   można stwierdzić: 

Wartość :math:`\boldsymbol{W}` portfela to:

.. math::

   \boldsymbol{W} = \boldsymbol{P_k} – h \boldsymbol{P_f}


Gdzie: :math:`\boldsymbol{P_k}` – wartość  pozycji kasowej a :math:`\boldsymbol{P_f}` wartość kontrakty futur es. :math:`\boldsymbol{h}` – współczynnik zabezpieczenia.

Optymalna wartość h to taka wartość gdy zabezpieczenie będzie idealne czyli zmiana wartości portfela nie ulegnie zmianie niezależnie czy wartość kasowego aktywa wzrośnie czy zmaleje.

Czyli 

.. math::

   \Delta \boldsymbol{W} = \Delta \boldsymbol{P_k} – h \Delta \boldsymbol{P_f} = 0


Stąd:

.. math::

   h = \Delta P_k/ \Delta P_f


Czyli  ilość kontraktów futures potrzebna do zabezpieczenia pozycji na rynku kasowym jest równa:

Ilość kontraktów = Wartość nominalna pozycji kasowej/wartość nominalna kontraktu futures  x h.

W przypadku dyskutowanych przykładów powyżej zmiany ceny aktywa na rynku  futures były takie same jak zmiany ceny  aktywa na rynku kasowym. Niestety nie zawsze tak jest w praktyce. Dlatego współczynnik  zabezpieczenia h  może być reprezentowany przez współczynnik regresji ceny instrumentu kasowego od ceny instrumentu terminowego. Współczynnik ten jednak może lepiej  określać  powyższa zależność jeśli będzie traktowany jako zmienny w czasie niż jako niezmienny.

W wielu pracach wykazano, ze prawdziwy związek między danymi finansowymi jest lepiej uchwycony, jeśli stosuje się modele o zmiennych w czasie parametrach niż modele o parametrach stałych. Często, w praktyce, stosuje  się podejście zwane  filtrem Kalmana  by oszacować zmienny w czasie współczynnik hedgingu. Takie podejście często jest statystycznie bardziej efektywne i ma lepsze własności przewidywania.


**FILTR  KALMANA ???**

**Zabezpieczanie przed ryzykiem stopy procentowej portfela  obligacji.**


Podobne jak w każdym poprzednim przykładzie  celem zabezpieczenia jest wyrównanie ewentualnych strat na kontrakcie kasowym zyskiem z kontraktu futures.

Ryzykiem, którego obawiają się  zarządzający portfelem instrumentów dłużnych jest ryzyko stopy procentowej. Jeśli zarządzający obawia się, że w wyniku wzrostu stopy procentowej wartość jego portfela obligacji  spadnie to ma przed sobą kilka możliwości  rozwiązania tego problemu. Może spieniężyć (sprzedać) cały portfel a po wzroście stóp odkupić jego zawartość (a będzie on tańszy). Jednak musimy pamiętać o  kosztach transakcyjnych i o tym, ze może być niemożliwym odkupić wszystkie poprzednio posiadane obligacje. Może  on również, kolejna  tańsza możliwość,  użyć kontraktu futures na  obligacje. Na większości rynków futures taki kontrakt jest wyceniany na podstawie wyceny koszyka obligacji  „cheapest -to- deliver„ (CDT). 

Tak więc kluczowym jest kupienie właściwej ilości kontraktów do zabezpieczenia. Należy więc wyliczyć współczynnik zabezpieczenia (hedge ratio), która to wielkość będzie zależeć od zmienności cen  instrumentów na rynku kasowym i rynku futures. Ilość kontraktów, które należy użyć wynika z wielkości współczynnika zabezpieczenia, który możemy oszacować jako:

h = Zmienność (volatility) ceny kontraktów kasowych/zmienność ceny (volatility) kontraktów futures

(wzór np.123)


Nie  musimy określać zmienności cen instrumentów. Jak już wiemy jeśli instrument kasowy jest mniej zmienny niż terminowy instrument zabezpieczenia to większa ilość instrumentów zabezpieczających jest potrzebna.  Albowiem nie zawsze możemy używać  obligacji zachowujących się  jak obligacje – „cheapest to deliver”.

Wśród metod  dostępnych do wyliczenia współczynnika zabezpieczenia w powyższym przypadku najbardziej powszechnymi są  metody „współczynnika konwersji” zwana także współczynnikiem ceny oraz metoda „zmodyfikowanej duration” (zwana również jako wycena punktów bazowych.)

Współczynnik konwersji jest podawany na bieżąco przez giełdy futures dla każdego instrumentu notowanego na tej giełdzie.

Kontrakt futures dla obligacji pozwala sprzedającemu spełnić  zobowiązania dostawy używając  każdej innej obligacji, tak by  spełniać standard każdego kontraktu.  Cena każdej z dostępnych obligacji może zostać wyliczona przez zastosowanie współczynnika  konwersji. Współczynnik konwersji  bazuje na matematycznym wyliczeniu wartości aktualnej netto, co pozwala na porównanie  różnych dostępnych obligacji (z różnymi terminami do zapadalności I kuponami) na wspólnej bazie  nominalnego kuponu.

Niektórzy autorzy (np.  David Black - *Financial Market Analysis*) używa  wielkości  współczynnika ceny, który jest odwrotnością współczynnika konwersji.

Niech będzie  sytuacja,  gdy  zarządzający portfelem spodziewa się wpływu ok. 1,5 milion $, które to pieniądze zamierza ulokować w  obligacje „cheapest to delivery” - CDT.  Załóżmy, dla uproszczenia, że cena  obligacji CDT i kontraktu futures na nie porusza się równolegle w czasie.  Związek pomiędzy zmianą ceny kontraktu terminowego  i ceny obligacji CDT są dane równaniem:

.. math::

   \Delta P_f = 1/PF_{CDT}  \times  \Delta P_{CDT}


Gdzie :

| :math:`\Delta P_f` – zmiana ceny kontraktu terminowego na obligacje
| :math:`\Delta P_{CDT}` – zmiana ceny obligacji CDT
| :math:`PF_{CDT}` – współczynnik ceny dla obligacji CDT

Niech współczynnik ceny (zgodnie z tabelą giełdową) wynosi  1.20833.  Oraz niech są handlowane po 125 za nominał 100. Aby zabezpieczyć wartość portfela  potrzebuje  ilość kontraktów wyliczonych zgodnie z:


Liczba kontraktów = (Wartość nominalna  ekspozycji kasowej/wartość kontraktu futures) x h


Gdzie :math:`h`  to współczynnik zabezpieczenia równy   :math:`h = PF_{CDT}` 

I gdzie 


Wartość nominalna  ekspozycji kasowej = Wartość rynkowa ekspozycji kasowej/ :math:`P_{CTD}`


Gdzie 

:math:`P_{CTD}` – Cena  obligacji CTD

Czyli innymi słowy:

Ilość kontraktów = 1200 000/50 000 x 1.20833 = 29

To niezłe zabezpieczenie.


Wykazano jak można użyć kontraktów terminowych na obligacje do zabezpieczenia obligacji.

Kolejne pytanie to pytanie  co może zrobić zarządzający używający kontraktów terminowych by zabezpieczyć obligacje inna niż  CTD? Oraz drugie pytanie  Jak można zabezpieczyć przy pomocy kontraktów terminowych na obligacje  portfel obligacji?

W takim przypadku stosować należy porównanie  zmienności tak jak w równaniu  (123) przy czym nie musimy porównywać  zmiennośći. Można posłużyć się  dwoma metodami przybliżonymi:

1. Metoda  oparta na wspł. konwersji (ceny)
2. Metoda zabezpieczenia oparta na duration


Metoda 1.

Załóżmy podobną sytuację jak poprzednio: 1,5 miliona $ i zamierzamy użyc obligacji 5- letniej  o współczynniku ceny  1,1111 handlowana w dniu planowania zabezpieczenia po 124 za nominał 100.

Załóżmy,  że jeśli nastąpi określona zmiana stopy procentowej to zmiana ceny obligacji CTD zmieni się  o 1,2  a cena obligacji, którą  zabezpieczamy zmieni się o 1.8.

Te informacje posłużą nam do  wyprowadzenia  zmodyfikowane równania  zabezpieczenia.

Jak zwykle   Ilość kontraktów potrzebna do zabezpieczenia 


Ilość kontraktów = (Wartość nominalna ekspozycji na rynku kasowym/Wartość nominalna kontraktu futures) x :math:`PF_{CDT}`  X  :math:`h_z`                                              (wzór 2222)


Gdzie

:math:`h_z` – współczynnik zmiany zabezpieczenia dla obligacji zabezpieczanej

Równy

| :math:`\Delta P_{CDT}` – zmiana ceny obligacji CDT przy takiej samej zmianie stopy procentowej
| :math:`\Delta P_H` – zmiana  ceny obligacji zabezpieczanej przy takiej samej zmianie stopy procentowej

Czyli  


Ilość kontraktów  = (1 200 100/ 50 000) x 1,1111 x 1.8/1.2 = około 40 kontraktów.


Przybliżenie tej metody polega na tym że zmiana  stopy procentowej o 1% nie powoduje zmian cen obligacji dwa razy większych niż zmiana stopy o 0,5%.

Jak pamiętamy z analizy  obligacji  ta zależność nie jest liniowa. 

Dlatego  dokładniej jest używać metody opartej na  duration.

Definicja duration została wprowadzona z równania:

.. math::
   :label: wzor124

   \Delta P = - D \times P  \times [ \Delta y/(1+y)]


Gdzie

| :math:`D` – duration obligacji (średni czas do zapadalności)
| :math:`P` – cena obligacji
| :math:`Y` – dochodowość do zapadalności (yield to maturity)


Wyliczyć współczynnik zabezpieczenia w tej metodzie należy podzielić zmianę ceny obligacji zabezpieczanej przez zmianę ceny obligacji CDT.

| :math:`h_D` = współczynnik zabezpieczenia – duration.
| :math:`h_D = \Delta P_H/ \Delta P_{CDT}`

wpisując formalnie równanie  (124)  do wzoru powyższego i zakładając  równoległe przesunięcie krzywych dochodowości  otrzymujemy

.. math::

   h_D= \Delta P_H/ \Delta P_{CDT} = D_H \times  P_H/ D_{CDT} \times P_{CDT}


Gdzie  indeksy :math:`H` odnoszą się do obligacji zabezpieczanej a :math:`CDT` do obligacji ”cheapest to delivery”.

Zakładając  duration obligacji CTD jako 10 lat oraz duration obligacji zabezpieczanej jako 14 lat otrzymujemy dla danych z poprzednich przykładów:

.. math::

   h_D  = 14 \times 124/ 10 \times 125 = 1.38888


czyli w sensie duration 1 obligacja zabezpieczana jest równa około 1,4 obligacji CDT.

Konsekwencją będzie wyliczenie  ilości kontraktów  potrzebnych do zabezpieczenia  kwoty zainwestowanej w obligacje z poprzedniego przykładu (czyli o cenie 124 i wspł. Ceny 1.1111)


Ilość kontraktów = (Wartość nominalna ekspozycji na rynku kasowym/Wartość nominalna kontraktu futures) x :math:`PF_{CDT}`  x  :math:`h_D`


Czyli    


Ilość kontraktów  = (1 200 100/ 50 000) x 1.1111 x 1.3888 = około 37 kontraktów     


W przypadku portfela obligacji metodą  najłatwiejszą do  konstruowania  strategii zabezpieczającej zużywając  kontraktów futures na obligacje wydaje się być metodą biorącą pod uwagę duration portfela. Z analizy zachowania się  ceny obligacji  wiemy, że zmiana  jej dochodowości skutkiem zmiana stopy procentowej jest nieliniowa, tak więc  przybliżenie liniowe jest niedokładne. Branie pod uwagę duration portfela  jako średni (ważony wartością) czas do zapadalności wszystkich instrumentów obligacyjnych  portfela  wydaje się być dokładniejszą  metodą.

Mając, więc,  do zabezpieczenia portfel  obligacji  określamy jego duration  a następnie określamy współczynnik zabezpieczenia analogicznie jak w poprzednim przypadku.

Dla portfela otrzymujemy równa  na współczynnik zabezpieczenia  :math:`h_p` w podobne, jak w poprzednim przypadku,  postaci   

.. math::

   h_p= \Delta P_H/ \Delta P_{CDT} = D_p \times  P_p/ D_{CDT} \times P_{CDT}


Z tym, że 

| :math:`D_p` – to duration portfela 
| :math:`P_p` – to średnia ważona  kapitałem cena obligacji w portfelu.

Mając wyliczony współczynnik zabezpieczenia  dla portfela o określonej wartości potrafimy, analogicznie jak w poprzednim przypadku wyliczyć  ilość kontraktów potrzebnych do zabezpieczenia portfela obligacji


Ilość kontraktów = (Wartość nominalna ekspozycji na rynku kasowym/Wartość nominalna kontraktu futures) x :math:`PF_{CDT}`  x  :math:`h_p`


**OPCJE**

Hedging przy pomocy opcji

Opcje wydaja się być  bardziej elastycznymi narzędziami do zabezpieczania w porównaniu z kontraktami futures.  Jak to wynika z samej ich natury  można  przy ich pomocy starać się zbudować taką strategię zabezpieczania, która pozwoli na ograniczenie strat w przypadku niekorzystnego ruchu cen,  ale pozwoli na  osiągniecie  zysku w przypadku sprzyjających zmian na rynku.  Opcje są bowiem, ze swej natury niesymetryczne.  Kontrakt futures jako zabezpieczanie  ustalał cenę na danym poziomie  ale uniemożliwiał skorzystanie z zysków.

Generalnie kontrakty terminowe są  stosowane kiedy ilości  aktywów i czas zamknięcia pozycji jest znany z dużą pewnością. Kontrakt terminowy ustala cenę określonej ilości aktywa  w danym czasie w przyszłości.  Jeśli któryś z wymienionych parametrów nie jest znany raczej stosuje się opcje.

Z rozważań na temat opcji znane  są profile zysków i strat dla  poszczególnych opcji.

Patrząc na te profile nasuwa się  strategia  zabezpieczenia   przy pomocy opcji.

Jeśli  posiadamy akcje ABC  i chcemy zabezpieczyć się  przed spadkiem ich ceny, rozwiązaniem jest wykupienie  opcji put na tę cenę. Jeśli wykreślimy profil zysków i strat takiej strategii to łatwo jest dostrzec, że wynik takiej transakcji (long akcji i long put) ma taki sam profil jak   posiadanie (syntetycznej) opcji call.


.. Obrazek (nie mam takiego obrazka!!)


Czyli  są możliwe dwie strategie zabezpieczania dające ten sam efekt końcowy. Czy to, że efekt zabezpieczenia jest taki sam  znaczy, że są sobie równoważne??? I którą strategię należy stosować?

Mając bowiem akcje spółki ABC możemy zabezpieczyć się przed spadkiem ich kursu w określonym czasie,  kupując do portfela opcje put wygasającą w tym właśnie czasie.  Alternatywna strategia to sprzedać akcje i kupić opcje call. Którą wybrać?

Wybrać należy tańszą strategię, biorąc pod uwagę, koszty opcji, ewentualną wypłatę dywidendy, i stopę wolną od ryzyka.

Kupując dziś opcje put i trzymając ją do czasu wygaśnięcia ponosimy koszty zakupu opcji + koszty pieniądza w czasie, ale zyskujemy dywidendę.

W przypadku sprzedaży dzisiaj  akcji ABC  zyskujemy wartość tej kwoty w czasie (do wygaśnięcia opcji call ale ponosimy koszty opcji call dzisiaj + jej wartość w czasie. Oczywiście nie mamy dywidendy.

Które  z dwu przepływów finansowych jest mniejszy, tę strategie  stosujemy. Należy jeszcze uwzględnić w obliczeniach koszty transakcji.

Generalnie  stosuje się następującą zasadę zabezpieczania stosując opcje:

Jeśli pozycja jest zagrożona stratą  w przypadku spadających cen to kupujemy opcje put lub sprzedajemy call.

Jeśli pozycja jest zagrożona  stratą w przypadku rosnących cen  sprzedajemy opcje put lub kupujemy call.

Należy pamiętać jakie zobowiązania ciążą  na sprzedającym opcje (konieczność dostarczeni/ kupienia aktywa podstawowego po ustalonej cenie) a jakie  na kupującym opcje (ryzyko ograniczone do wysokości straty premii).



Strategie opcyjne  polegające na stosowaniu  kombinacji opcji. 


Do zabezpieczenia pozycji możemy  kombinacje opcji. Opcji, które dotyczą tego samego aktywa, tego samego  czasu wygaśnięcia opcji i tej samej  ceny wykonania (jeśli nie potrafimy przewidzieć kierunku ruchu cen). Przykładem tego jest strategia, która polega na kupnie (bądź sprzedaży)  zarówno opcji put i call (at the money) (w równych ilościach).

.. image


Strategia ta jest nazywana Straddle – stelaż.

- Strategie ta jest stosowana,  kiedy oczekujemy dużej zmienności ceny aktywa,  ale nie wiemy, w którą stronę
- Jeśli kupimy straddle zyskujemy jeśli akcje przesuną się dużo w dowolna stronę. 
- Maksymalna strata to cena kupionych opcji.

Należy podkreślić, że w przypadku używania opcji w celu zabezpieczenia możemy kupować opcje albo je wystawiać. Opcje nie są instrumentami o symetrycznym ryzyku. Wystawiając opcje  ryzykujemy konieczność dostawy aktywa wiec koszty nabycia  takiego aktywa są  często znacznie wyższe niż  premia za opcje  a w przypadku kupna opcji  ryzykujemy  tylko stratę w wysokości jej ceny. 

Powyższy przykład to strategia Long stradle czyli nabywamy opcje i nasze ryzyko jest ograniczone do sumy premii zapłaconych za opcje a zysk jest praktycznie nieograniczony.

Jednakże jeśli zastosujemy strategie short straddle czyli wystawimy ta sama ilość opcji kupna i sprzedaży na ta sama cenę wykonania i czas zapadalności, a stosujemy to gdy spodziewamy się, ze cena wykonania aktywa podstawowego nie zmieni się. Jeśli sprzedamy straddle, zyskujemy jeśli akcja nie przesunie się w żadnym kierunku. Strategia jest opłacalna w sytuacji gdy spodziewana jest stabilizacja ceny instrumentu podstawowego na poziomie ceny wykonania  S1. Wadą tej strategii może być brak ograniczenia maksymalnej straty jaką można ponieść w wyniku zastosowania strategii. Maksymalny zysk wynikający z zastosowania takiej strategii jest równy sumie premii uzyskanych z tytułu wystawienia opcji.

Inne strategie tego typu.

Generalnie  można stosować strategie opcyjne polegające na kupieniu i sprzedaży opcji o różnych cenach wykonania S1 i S2  różnych od siebie (poszerzony zakres niepewności). Przypadek gdy S1=S2   już został omówiony powyżej.

Takie strategie  zwane  są vertical spread.
 
Można też używać kombinacji opcji  o  różnych okresach   wygaśnięcia czyli tak zwany calendar spread. Pozwala to na  zyski jeśli cena wyjdzie poza  obszar  miedzy cenami wykonania.

Oczywiście można stosować kombinacje opcji o różnej cenie wykonania  S1 i S2 oraz o  różnych terminach  wygaśnięcia  T1 i T2. (tzw Zeus hedge).

Wybór strategii zależy od tego przed czym chcemy się zabezpieczyć.

Bardziej dokładne omówienie stosowania  kombinacji opcji  i jego praktycznych ograniczeń, można znaleźć np. w pracy autorstwa Jerzego Dzieży - *O możliwościach arbitrażu na Giełdzie Papierów Wartościowych w Warszawie* 2005  napisanej dla GPW i  dostępnego w sieci Internet i na stronach  GPW. Oraz w pracy Krzysztofa Piontka pracownika  Katedry Inwestycji Finansowych i Ubezpieczeń,  Akademii Ekonomicznej we Wrocławiu a zatytułowanej  *Weryfikacja parytetu kupna/sprzedaży dla opcji notowanych na GPW w Warszawie - Problemy oraz przykłady strategii arbitrażowych* – praca dostępna w sieci Internet.


**Delta hedging**.

Wiedząc jak wrażliwa jest cena opcji  na zmianę parametrów rynkowych wiedząc o  znaczeniu współczynników   greckich opcji (kolejne pochodne cząstkowe- Patrz opcje   analiza wrażliwości **TUTAJ**) Możemy  posłużyć się ta wiedzą konstruując strategie zabezpieczania pozycji (portfela) przed zmianami cen na rynku.  Metoda  zwana  hedgingiem  delta neutralnym ma na celu utworzenie i zachowanie pozycji portfela składającego się z pozycji kasowej i pozycji opcyjne mającego deltę równą  zero (delta neutralna  na zmiany)i zachowanie jej w czasie. Delta neutralny hedging  jest taką strategią, w której stosunek pomiędzy ilością  opcji i ilością akcji (aktywa zabezpieczanego) jest równa  odwrotności  delty opcji. 

Zmiana ceny opcji przy zmianie ceny aktywa podstawowego nosi nazwę  współczynnika  delta. Jest to, innymi słowy, miara wpływu zmiany wartości instrumentu bazowego na kurs opcji. Odpowiada na pytanie; O ile zmieni się kurs opcji na wskutek zmiany wartości instrumentu bazowego? 

.. math::

   \Delta = \partial P_0 / \partial P_S 


Dla opcji call, korzystajac z modelu Blacka Scholesa 

.. math::

   \Delta = N(d_1) 


A dla opcji put:

.. math::

   \Delta_{put} = N(d_1) – 1


Korzystając z prostego przekształcenia widać, ze:

.. math::

   \Delta_{put} + \Delta_{call} = 1


Ponadto, delta wskazuje ilość akcji potrzebnych do otworzenia zwrotu z opcji. 

Np., :math:`\Delta_{call} = 0.80` znaczy ze działa jak  0.80 akcji. Jeśli cena akcji wzrośnie o 1, cena opcji  call wzrośnie o 0.80.  cecha ta pozwala na  budowanie strategii  zabezpieczających. Ale  więcej o analizie wrażliwości można znaleźć w **Analiza wrażliwości  opcji**.

Budując strategie zabezpieczające bazujące na  zachowaniu  niezależności  wartości od zmiany ceny (:math:`\Delta= 0`) kierujemy się zasadą, która to zasada jest następująca:

Budując zabezpieczenie pozycji krótkiej/ (długiej) w opcjach (europejskich) call polega na utrzymaniu pozycji długiej/(krótkiej) w N(d1) aktywach bazowych.

W przypadku opcji put, (opcje europejskie _ delta ujemna) pozycje długą /(krótka) w opcjach put zabezpieczamy pozycja długą/(krótką) w [N(d1) – 1] akcjach bazowych. 

Współczynnik delta zmienia się w wyniku upływu czasu do terminu wygaśnięcia opcji oraz zmiany wartości instrumentu bazowego.  Przy zabezpieczaniu wystawionych opcji metodą delta hedging należy dokonywać okresowych korekt pozycji zabezpieczającej zgodnie ze zmianą współczynnika delta.  Delta bowiem jest równa zero przez pewien czas i cierpi skutkiem zmian nie tylko czasu i zmienności ceny ale także wielkości mierzonych przez współczynniki theta i  Vega (kappa).


**Strategia  gamma – neutralnej (przy delta = 0).**


Strategia  polegająca na  tworzeniu  portfela o zerowym :math:`\Delta` i zerowym :math:`\Gamma` jednocześnie.

:math:`\Gamma` drugą pochodną ceny opcji względem ceny akcji. :math:`\Gamma` jest pierwsza pochodną :math:`\Delta` w stosunku do ceny aktywa. :math:`\Gamma` jest także nazywana  *krzywizną*. 


.. math::

   \Gamma_c = \frac{\partial ^2 C}{\partial S^2} = \frac{\partial \Delta_c}{\partial S}

   \Gamma_p = \frac{\partial ^2 P}{\partial S^2} = \frac{\partial \Delta_p}{\partial S}


Jeśli gamma jest bliska zero,  to znaczy :math:`\Delta` nie zmienia się wiele ze zmiana ceny.

Więcej informacji na temat stosowania opcji do ograniczenia ryzyka można znaleźć w pozycji autorstwa  Ryszarda Węgrzyna – „Opcje jako instrumenty ograniczenia ryzyka  cen akcji. Problemy optymalizacji.” - Wydawnictwo Uniwersytetu Ekonomicznego w Krakowie - (2013).

Zabezpieczania z użyciem swap’ów.(???)

